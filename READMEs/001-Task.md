# Zajęcia 01

---
# Wprowadzenie, Git, Gałęzie, SSH
## Format sprawozdania
- Wykonaj opisane niżej kroki i dokumentuj ich wykonanie
- Na dokumentację składają się następujące elementy:
  - plik tekstowy ze sprawozdaniem, zawierający opisy z każdego z punktów zadania
  - zrzuty ekranu przedstawiające wykonane kroki (oddzielny zrzut ekranu dla każdego kroku)
  - listing historii poleceń (cmd/bash/PowerShell)
- Sprawozdanie z zadania powinno umożliwiać **odtworzenie wykonanych kroków** w wykorzystaniem opisu, poleceń i zrzutów.  Oznacza to, że sprawozdanie powinno zawierać opis czynności w odpowiedzi na (także zawarte) kroki z zadania. Przeczytanie dokumentu powinno umożliwiać zapoznanie się z procesem i jego celem bez konieczności otwierania treści zadania.

- Sprawozdanie proszę umieścić w następującej ścieżce: ```<kierunek>/<grupa>/<inicjały><numerIndeksu>/Sprawozdanie1/README.md```, w formacie Markdown

## Oczekiwana zawartość sprawozdania
* Sprawozdanie nie powinno być jedynie enumeracją wykonanych kroków.
* Sprawozdanie musi zawierać na wstępie opis celu wykonywanych czynności oraz streszczenie przeprowadzonego projektu.
* Każdy z kroków powinien zostać opisany (nie tylko zrzut i/lub polecenie)
* Proszę zwrócić uwagę na to, czy dany etap nie jest *„self explanatory”* tylko dla autora: czy zrozumie go osoba czytająca dokument pierwszy raz. Odtwarzalność przeprowadzonych operacji jest kluczowo istotna w przypadku dokumentowania procesu.
* Każda podjęta decyzja musi zostać opisana, umotywowana. Na przykład jasne musi być:
  * Dlaczego wybrano taki, a nie inny obraz bazowy
  * Dlatego publikowany artefakt ma taką postać? Dlaczego ma taki format instalatora lub nie zawiera instalatora
* Napotykane problemy również należy dokumentować. Pozwala to mierzyć się z potencjalnymi trudnościami osobom, które będą implementować *pipeline* na podstawie sprawozdania. Z punktu widzenia zadania, nie ma sensu ani potrzeby "udawać", że przebiegło ono bez problemów.
* Krótko mówiąc, sprawozdanie powinno być sformułowane w sposób, który umożliwi dotarcie do celu i identycznych rezultatów osobie, która nie brała udziału w przygotowaniu *pipeline’u*.

## Zadania do wykonania
1. Zainstaluj klienta Git i obsługę kluczy SSH
2. Sklonuj [repozytorium przedmiotowe](https://github.com/InzynieriaOprogramowaniaAGH/MDO2024_INO) za pomocą HTTPS i [*personal access token*]((https://docs.github.com/en/authentication/keeping-your-account-and-data-secure/managing-your-personal-access-tokens))
3. Upewnij się w kwestii dostępu do repozytorium jako uczestnik i sklonuj je za pomocą utworzonego klucza SSH, zapoznaj się [dokumentacją](https://docs.github.com/en/authentication/connecting-to-github-with-ssh/generating-a-new-ssh-key-and-adding-it-to-the-ssh-agent).
   - Utwórz dwa klucze SSH, inne niż RSA, w tym co najmniej jeden zabezpieczony hasłem
   - Skonfiguruj klucz SSH jako metodę dostępu do GitHuba
   - Sklonuj repozytorium z wykorzystaniem protokołu SSH
4. Przełącz się na gałąź ```main```, a potem na gałąź swojej grupy (pilnuj gałęzi i katalogu!)
5. Utwórz gałąź o nazwie "inicjały & nr indeksu" np. ```KD232144```. Miej na uwadze, że odgałęziasz się od brancha grupy!
6. Rozpocznij pracę na nowej gałęzi
   - W katalogu właściwym dla grupy utwórz nowy katalog, także o nazwie "inicjały & nr indeksu" np. ```KD232144```
   - Napisz Git hook'a - skrypt weryfikujący, że każdy Twój "commit message" zaczyna się od "twoje inicjały & nr indexu". (Przykładowe githook'i są w `.git/hooks`.)
   - Dodaj ten skrypt do stworzonego wcześniej katalogu.
   - Skopiuj go we właściwe miejsce, tak by uruchamiał się za każdym razem kiedy robisz commita.
   - Umieść treść githooka w sprawozdaniu.
   - W katalogu dodaj plik ze sprawozdaniem
   - Dodaj zrzuty ekranu (jako inline)
   - Wyślij zmiany do zdalnego źródła
   - Spróbuj wciągnąć swoją gałąź do gałęzi grupowej
   - Zaktualizuj sprawozdanie i zrzuty o ten krok i wyślij aktualizację do zdalnego źródła (na swojej gałęzi)
7. ~~Wystaw Pull Request do gałęzi grupowej~~
8. ~~Zgłoś zadanie (Teams assignment - jeżeli dostępne)~~