# Zajęcia 08
---
# Automatyzacja i zdalne wykonywanie poleceń za pomocą Ansible

## Format sprawozdania
- Wykonaj opisane niżej kroki i dokumentuj ich wykonanie
- Na dokumentację składają się następujące elementy:
  - plik tekstowy ze sprawozdaniem, zawierający opisy z każdego z punktów zadania
  - zrzuty ekranu przedstawiające wykonane kroki (oddzielny zrzut ekranu dla każdego kroku)
  - listing historii poleceń (cmd/bash/PowerShell)
- Sprawozdanie z zadania powinno umożliwiać **odtworzenie wykonanych kroków** z wykorzystaniem opisu, poleceń i zrzutów. Oznacza to, że sprawozdanie powinno zawierać opis czynności w odpowiedzi na (także zawarte) kroki z zadania. Przeczytanie dokumentu powinno umożliwiać zapoznanie się z procesem i jego celem bez konieczności otwierania treści zadania.
- Omawiane polecenia dostępne jako clear text w treści, stosowane pliki wejściowe dołączone do sprawozdania jako oddzielne

- Sprawozdanie proszę umieścić w następującej ścieżce: ```<kierunek>/<grupa>/<inicjały><numerIndeksu>/Sprawozdanie4/README.md```, w formacie Markdown


## Zadania do wykonania
### Instalacja zarządcy Ansible
* Utwórz drugą maszynę wirtualną o **jak najmniejszym** zbiorze zainstalowanego oprogramowania
  * Zastosuj ten sam system operacyjny, co "główna" maszyna
  * Zapewnij obecność programu `tar` i serwera OpenSSH (`sshd`)
  * Nadaj maszynie *hostname* `ansible-target`
  * Utwórz w systemie użytkownika `ansible`
  * Zrób migawkę maszyny (i/lub przeprowadź jej eksport)
* Na głównej maszynie wirtualnej (nie na tej nowej!), zainstaluj [oprogramowanie Ansible](https://docs.ansible.com/ansible/latest/installation_guide/index.html), najlepiej z repozytorium dystrybucji
* Wymień klucze SSH między użytkownikiem w głównej maszynie wirtualnej, a użytkownikiem `ansible` z nowej tak, by logowanie `ssh ansible@ansible-target` nie wymagało podania hasła
### Inwentaryzacja
* Dokonaj inwentaryzacji systemów
  * Ustal przewidywalne nazwy komputerów stosując `hostnamectl`
  * Wprowadź nazwy DNS dla maszyn wirtualnych, stosując `systemd-resolved` lub `resolv.conf` i `/etc/hosts` - tak, aby możliwe było wywoływanie komputerów za pomocą nazw, a nie tylko adresów IP
  * Zweryfikuj łączność
  * Stwórz [plik inwentaryzacji](https://docs.ansible.com/ansible/latest/getting_started/get_started_inventory.html)
  * Umieść w nim sekcje `Orchestrators` oraz `Endpoints`. Umieść nazwy maszyn wirtualnych w odpowiednich sekcjach
  * Wyślij żądanie `ping` do wszystkich maszyn
* Zapewnij łączność między maszynami
  * Użyj co najmniej dwóch maszyn wirtualnych (optymalnie: trzech)
  * Dokonaj wymiany kluczy między maszyną-dyrygentem, a końcówkami (`ssh-copy-id`)
  * Upewnij się, że łączność SSH między maszynami jest możliwa i nie potrzebuje haseł
  
### Zdalne wywoływanie procedur
  * Wyślij żądanie `ping` do wszystkich maszyn
  * Skopiuj plik inwentaryzacji na maszyny/ę `Endpoints`
  * Ponów operację, porównaj różnice w wyjściu
  * Zaktualizuj pakiety w systemie
  * Zrestartuj usługi `sshd` i `rngd`
  * Przeprowadź operacje względem maszyny z wyłączonym serwerem SSH, odpiętą kartą sieciową
  
### Zarządzanie kontenerem
* Wykonaj, w zależności od dostępności obrazów:
  * Uruchom kontener sekcji `Deploy` z poprzednich zajęć
  * Pobierz z Docker Hub aplikację "opublikowaną" w ramach kroku `Publish`
  * Opcjonalnie: zaimportuj obrazy `Builder` i `Tester` (z pliku, nie z Docker Hub)
  * Uruchom aplikację dostarczaną kontenerem Deploy/Publish, podłącz *storage* oraz wyprowadź port
    * W przypadku aplikacji działającej poza kontenerem:
      * Wyślij plik aplikacji na zdalną maszynę
      * Stwórz kontener przeznaczony do uruchomienia aplikacji (zaopatrzony w zależności)
      * Umieść/udostępnij plik w kontenerze, uruchom w nim aplikację
  * Zatrzymaj i usuń kontener
* Ubierz powyższe kroki w [*rolę*](https://docs.ansible.com/ansible/latest/playbook_guide/playbooks_reuse_roles.html), za pomocą szkieletowania `ansible-galaxy`
  
